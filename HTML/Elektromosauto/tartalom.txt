
Elektromos autó

Az elektromos autó kifejezéshez szinte mindenki más-más képzetet társít, ami részben érthetõ, hiszen az elektromos meghajtás sokféle formában került már bele a közlekedési eszközök különbözõ fajtáiba. Éppen emiatt a sokszínûség miatt nem is szükséges, hogy az elektromos autó kategóriáról mindenkinek ugyanaz jusson az eszébe.


Mi az az elektromos autó?
Az elektromos autó egy egy vagy több elektromos motor által hajtott közlekedési eszköz. A meghajtáshoz szükséges elektromos áramot akkumulátorban vagy más energiatároló eszközben viszi magával. A villanyautósok többsége egyetért abban, hogy az elektromos autó elnevezést kizárólag a tisztán elektromos, tehát belsõ égésû motort nem használó jármûvekre használjuk, de a köznyelvben nagyon sokszor a más erõforrásokkal különbözõ módon kombinált, tehát hibrid autókat is elektromos autó néven illetik.


Az elektromos autók fajtái
A tisztán elektromos autók korlátainak kompenzálására az elektromos meghajtást a gyártók a vevõk megnyugtatása céljából gyakran más meghajtási formákkal kombinálják.

Hibrid autó
Olyan, elsõdlegesen robbanómotoros jármû (többnyire benzines, de dízeles változatok is léteznek), amiben a hajtást elektromotor(ok) is segítik. Az autó egy kis kapacitású akkumulátorban tárolja a regeneratív fékezéskor termelt energiát, amit gyorsításkor vagy folyamatos haladáskor is fel tud használni az autó mozgatására. A hibrid autók egy része képes tisztán elektromos üzemben is menni néhány km-t, de van olyan modell is, amiben az elektromotorok csak a gyorsításhoz szükséges energiatöbbletet biztosítják.  A fogyasztás csökkenését ezek az autók a fékezéskor visszanyert energia újrahasznosításával érik el. Ezek az autók külsõ áramforrásból nem tölthetõk, és az akkumulátoruk maximum néhány km-es tisztán elektromos meghajtáshoz tudnak elég energiát eltárolni. A Toyota vitte sikerre a Prius modellel, de szinte már minden autógyár kínál ilyen autókat, amelyekben a Prius elõtörténetét ismerve a vásárlók megbíznak.



Konnektoros (plug-in) hibrid
Az elõzõ kategória nagyobb akkumulátorral és külsõ töltési lehetõséggel felvértezett változata. A tisztán elektromos hatótáv 20-50 km-re nõ, amit rendszerint csak labor körülmények közt tudnak elérni. A fûtés vagy a hûtés bekapcsolásakor sokszor azonnal indul a belsõ égésû motor, hiszen az elõzõ megoldáshoz hasonlóan az számít az elsõdleges meghajtási formának. Bár elméletileg többet kínálnak a sima hibrid autóknál, a gyakorlatban ez az elõny csak az autós folyamatos odafigyelése esetén (amikor csak lehet tölti az akkumulátort) jelentkezik. Az autóst semmi sem kényszeríti arra, hogy az elektromos meghajtást használja. A kategória angol elnevezése (plug-in hibrid electric vehicle) alapján ezek az autók gyakran a PHEV jelölést kapják. (Környezetvédelmi besorolás: 5P)


Hatótáv növelt elektromos autó
A hatótáv növelt elektromos autók már tisztán elektromotorokkal hajtott jármûvek, amelyekbe a gyártó egy kis méretû, áramtermelési célra optimalizált benzinmotort is szerel. A benzinmotor feladata, hogy szükség esetén töltse az akkumulátort, hogy nagyobb távok is megtehetõk legyenek külsõ akkumulátortöltés nélkül is. Ezek az autók teljes értékû elektromos autóként is használhatók, hiszen 100-150 km megtételére is képesek tisztán elektromos üzemben. Az ilyen jármûvek tulajdonosai a mindennapi életben általában nem is használják az áramfejlesztõt, az csak a hosszabb utakon segít a továbbjutásban, illetve megléte megnyugtatóan hat a sofõr számára. A vásárlók nagy tömegének villanyautókkal kapcsolatos bizalmatlansága miatt óriási sikere van, hiszen megadja a valódi lehetõséget a tisztán elektromos autózásra, miközben a kiforrott technológia által biztosított „korlátlan” hatótávról sem kell lemondani. Hátránya a tisztán elektromos meghajtással szemben, hogy a kiegészítõ motor miatt továbbra is szükség van a sok alkatrészt rejtõ, bonyolult, és karbantartásigényes robbanómotorra is, ami jócskán megemeli az árat és a fenntartási költségeket. A hatótáv növelõ kifejezés angol megfelelõje (range extender) alapján az ilyen autókat gyakran REX betûszóval is jelölik. (Környezetvédelmi besorolás: 5N)


Üzemanyagcellás elektromos autó
Szintén tisztán elektromos autó, amiben a meghajtáshoz szükséges energiát nem hagyományos akkumulátorban, hanem folyékony hidrogén formájában tárolják. A hidrogén elõnye, hogy gyorsan tankolható, így a 20-60 perces akkumulátortöltéssel szemben a hidrogéntartály néhány perc alatt újratölthetõ. A hidrogénbõl egy üzemanyagcella (innen az angol fuel cell electric vehicle, FCEV vagy FCV elnevezés) állítja elõ az elektromos áramot, amit azután a tisztán elektromos meghajtás tud hasznosítani. Az ilyen rendszerekben általában egy akkumulátor is megtalálható, amit az üzemanyagcella és a motorok közé ékelnek be az üzemanyag cella által és a regeneratív fékezés által termelt áram átmeneti tárolására. Bár több autógyártó is belefogott üzemanyagcellás autók fejlesztésébe, egyelõre úgy tûnik, hogy a hidrogén elõállításának, szállításának és a töltõhálózat kiépítésének rendkívül magas költsége miatt ez a hajtási mód egyelõre nem fog elterjedni. Ezek az autók a cikk írásának idején kereskedelmi forgalomban még nem kaphatók (néhány teszt projekttõl eltekintve).



Tisztán elektromos autó
Ez az az autótípus, amit a legtöbb villanyautós elektromos autóként elismer. Az energiát akkumulátorba (jelenleg többnyire lítium-ion) töltve viszi magával, csak külsõ forrásból tölthetõ, robbanómotort nem tartalmaz és tisztán elektromos motorokkal mûködik. Az akkumulátorok magas ára, nagy tömege és relatíve kis kapacitása miatt a középkategóriás modellek hatótávja 100-250 km, ami miatt elsõsorban városi és elõvárosi közlekedésre alkalmasak. Kaphatók már azonban olyan modellek is (pl. Tesla Model S, Model X), amelyek egyetlen töltéssel akár 400-500 km megtételére képesek, és a középkategóriába is érkeznek a 300-500 km-es hatótávolságú változatok. A jövõben az akkumulátor helyére a jövõben más, hatékonyabb energiatároló rendszer is beszerelhetõ. A tisztán elektromos autó elõnye a nulla lokális szennyezés, a hangtalan és rezgésmentes üzem, a nagy nyomaték, az otthoni tölthetõség, a minimális karbantartási igény és a rendkívül olcsó üzemeltetés. A tisztán elektromos autók elõnyeirõl külön oldalon írtunk. A kategóriát az angol battery electric vehicle kifejezésbõl származó BEV szóval jelöljük. (Környezetvédelmi besorolás: 5E)

Forrás: villanyautosok.hu
https://villanyautosok.hu/elektromos-auto/


„ Kérem ne felejtse el elhozni a jogosítványát” 